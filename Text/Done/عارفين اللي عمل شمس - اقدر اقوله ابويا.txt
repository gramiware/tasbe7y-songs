عارفين اللي عمل شمس
وقمر وكل الدنيا
واللي نسمه منه تدوب
كل الكون في ثانية

واللي أنفاسه تزلزل
أساس الجبل
واللي ما يعرف نهاية
وبدايته الازل

أقدر أقوله يا أبويا
أقدر أقوله حبيبي
أقدر أقوله  إلهي
وأبـويا  وحبيبي

عارفين اللي كان مع موسى
وشعبه في البرية
واللي شق بحر سوف
وعداهم في الميا

يوسف لما كان فى سجنه
نجاه من الخطر
والفتيه عبروا في النار
ومعاهم عَبّر

عارفين لما كان مَصيري
موت ونار أبدية
نزل وإتصلب بدالي
وسحق رأس الحية

شال عني عار الخطية
وناموس العمل
وصَار ليَّ فيه ضمان
وشفاعه وأَمَل
