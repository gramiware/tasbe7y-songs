فى ديارك يا يسوع قلبى كلله الخشوع
يا رفيق القلب ياللى محبتك بين الضلوع
فى ديارك فى ديارك فى ديارك يا يسوع

قلبى ملهوف للرجوع للى عندك فى الأعالى
فى انتظارك يا يسوع خذنى للأمجاد يا غالى

يا إلهى حبك سبانى و الفؤاد م الحب داب
دمك الطاهر فدانى و إنت مش ليك العذاب

مين خلافك مات عشانى و غلب كل الصعاب
روحى و عينى و شبابى لك أولعهم شموع

يا رقيق القلب ياللى محبتك بين الضلوع
فى ديارك فى ديارك فى ديارك يا يسوع

فى الجحيم كان لى مصير و الأنين طول الليالى
فى الحياه عايش أسير و الآثام فوق احتمالى

بس لما لجأت ليك التقيت بر النجاه
و الحياه ضحكت لى بيك ما أنت أنوار الحياه

و القلوب عايشة تناجيك لأجل حبك يا إلهى
و العيون فيها الدموع أحلى صورة للخشوع

يا رقيق القلب ياللى محبتك بين الضلوع
فى ديارك فى ديارك فى ديارك يا يسوع
