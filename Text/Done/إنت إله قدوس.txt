إنت إله قدوس
وبتكره الخطية
وإحنا كنا بندوس
على النعمة الغنية

بعدنا عن الحياة
وخرجنا من ديارك
دورنا على المياه
وهي في آبارك
إخلق فينا قلب جديد


نفوسنا ترجع لك
وصلاتنا نرفع لك
بتوبة حقيقية
وقلوب مستنية

الوقت الآن مقبول
عشان نقف و نقول
ارحمنا من الخطية
واخلق فينا قلب جديد

إيديك مفتوحين
بتقول أنا باحفظ وعدي
وإحنا إليك راجعين
قبل ما الوقت يعدي

بنرجع عن طرقنا
وبنطلب وجهك من جديد
يشرق على حياتنا
ويكون اليوم ده لينا عيد
إخلق فينا قلب جديد