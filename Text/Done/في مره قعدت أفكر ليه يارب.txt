في مره قعدت أفكر ليه يارب
عملت  ده كله علشاني
رضيت تيجي عندي في مذود حقير
وتعيش فقير ده كله ليه

علشان بتحبني مشيت للصليب
كل الطريق للجلجثه
مساميري في ايديك حربتي في جنبك
شوكي في رأسك ده كله ليه

علشان بتحبني وباغلط وتصفح
دايما تسامح وتقول دا ابني
علشان بتحبني بتسمع صلاتي
وتضرعاتي وبتستجيب

علشان بتحبني خلتني أعيش
أحلي حياه ما تنتهيش
علشان بتحبني وحبك ليّ
حاجه غاليهبيها أعيش

علشان كده ياربي أنا بحبك
ودايماً حبك جوه في قلبي
واللي هايسألني أنا ليه بحبك
أنا هاقوله وبصوت عالي علشان بتحبني
