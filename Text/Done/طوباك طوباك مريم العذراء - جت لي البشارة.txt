طوباك طوباك مريم العذراء
تطوبك كل الاجيال
طوباك طوباك القدير اختارك
علشان بيسوع يصنع المحال

جت لي البشارة من الملاك بنور
قلبي اتملي بالخضوع و السرور
الله نظر لتواضعي من وسط شعبي اختارني
كل الاجيال هتطوبني و القدير هيكون ابني

باعظم اسمك قلبي بيسجد ليك
يا مخلصي و روحي بتفرح بيك
و رحمتك من جيل لجيل و انت قادر عالمستحيل
و روحك لما فاض فيّ العظائم صنعت بيّ

و اللي يحط نفسه في ايديه
و اللي قلبه اتكل عليه
هيرفع شأنه و يعليه
و امجاده تشوفها عينيه
