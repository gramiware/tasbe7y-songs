ناس كتير على إسمك وهما جاهلينك
وناس أكتر بالإسم لك وبتعبد غيرك
وناس تانيين تشتاق لك وتتمنى تيجي لك
وناس هنا وعايشين لك وتموت ولا تهينك

ق: أه أه أه وعايزينك أه أه أه وحابينك
تيجي بلدنا تاني وتزور بلدنا تاني
تيجي بلدنا تاني تيجي بيوتنا تاني
بالروح بإنجيلك بالروح بقى نيجي لك

ناس واظبوا في كنايسهم وانت غايب عنهم
وناس خدموا في كنايسهم تعاليمهم وعلامهم
والروح بيضم يوماتي في كنيستك من غيرهم
وناس عمدان وحجارة ومنارة إيمانهم

نشهد هنا عن إسمك وانت شاهد عنا
نحمل بفرح نيرك وانت اللي شايلنا
نخدم هنا في ولادك وبتخدم فينا
نحمي إيمان إنجيلك وإنت اللي حامينا
