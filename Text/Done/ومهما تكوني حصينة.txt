ومهما تكوني حصينة
راح تقعي يا أسوار
ومهما تكون قدراتك
واثقين في إله جبار

رافعين رايات الغلبة
وعلامة الإنتصار
أعظم من منتصرين
إحنا بيسوع البار

هانلف أحنا حوليكي
وهاننسى كل عيان
وهانهتف باسم مليكنا
ونشوفك بالإيمان

تحت الرجلين منداسة
مهما طال الزمان
أعظم من منتصرين
إحنا في شخص الحنان

لا غرورك دوه هايفضل
وعنادك مش هايدوم
هايجيلك يوم وهاتقعي
ده أكيد راح ييجي اليوم

وجنودك تهرب خايفه
تخرج من سور مهدوم
أعظم من منتصرين
ومليكك صار مهزوم

راح تبقى الأسوار ذكرى
وشهادة عظيمة لشخصك
وشعبك يفرح بيك
ويذيع أفراحه بنصرك

كل إتكالنا عليك
وسلام قلوبنا في شخصك
أعظم من منتصرين
من يوم ما كسانا برك
