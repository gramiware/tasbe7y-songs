كتَّر أغانيك يا مسافر إحنا ف ترحال
شد الأوتار للصابر خليه متشال
خللي الأشواق شغالة والروح شغال
يسند في قلوب الرحالة ويحيي الأبطال
(كتر أغانيك)3 يا مسافر .. إحنا في ترحال

كتر أغانيك يامهلل بكلام الله
و اغني الألحان من نغم ال .. هللويا
اضبط وترك على أصوات ال .. روح في المكتوب
وحد نغمك مع نغمات ال .. شعب المحبوب
(كتر أغانيك)3 يا مهلل .. ب كلام الله

كتر أغانيك واتكلم .. إخزي الشياطين
الغُنا يصفعهم ويجيبهم عند القدمين
ضرب الأوتار والسقفة .. وبوق الفرحين
هتف الأبرار والكفة .. عليت ب:آمين
(كتر أغانيك)3 وأتكلم .. وإخزي الشياطين

كتر أغانيك يامعلي .. صوت الإيمان
علاك الروح اللي محلي .. حب الفرحان
ما أحلى التجميع اللي يخللي .. كل الإخوان
رافعين أسماء المتجلي .. في طيب العرفان
(كتر أغانيك)3 يامعلي .. صوت الإيمان

كتر أغانيك طوَّلها.. وقول عنه كتير
ب الذكر نقصر أيامها .. ويحلىَ المسير
بتهون الغربة وأتعابها .. لحظة ما نطير
من عتمتها ومن آلاماتها .. لوجهه المنير
(كتر أغانيك)3 طولها .. وقول عنه الكتير

كتر أغانيك قول هانت .. جاي ابن الله
أصرخ صحي في قلوب نامت .. وهي منتظراه
طوباه الساهر والثابت .. مستني لقاه
ويومين ويعدوا وف التالت .. ه نكون معاه
(كتر أغانيك)3 قول هانت .. جاي ابن الله
