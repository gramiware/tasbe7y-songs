الهنا عظيم الهنا أمين
وحافظ عهده سنين وسنين
بيطعم شعبه في بريه
ويطلق أسرى ومسبين

إله دانيال ورب داوود
بنؤمن انه ما زال موجود
ينجي عبيده حسب وعده
من سيف جليات وجب أسود

يا الهنا الصالح شكرا ليك
مهما بنشكر مش هنوفيك
دي مراحمك جيل ورا جيل
وامانتك ثابته وما بتزول
أعمالك تشهد لك وتقول
يارب ملكش مثيـــــــــل

في قلب السجن ووسط النار
بتيجي بقوة يا اوفى صديق
وان وقف البحر قصاد شعبك
تشقه وتعمل منه طريق

ما في أبواب ولا اسوار
أمامك تقوى يا جبار
وان اضطهدوا في مرة ولادك
نشوفك وسط أتون النار

يا الهنا الصالح شكرا ليك
مهما بنشكر مش هنوفيك
دي مراحمك جيل ورا جيل
وامانتك ثابته وما بتزول
أعمالك تشهد لك وتقول
يارب ملكش مثيـــــــــل 

إله أبائنا وأجدادنا
عهودك لينا ولولادنا
يا فادي من الحفرة حياتنا
وعدتنا لسما هتاخدنا

بنعلن أن ايمانا اكيد
من يوم انكرنا وصاح الديك
بنظرة حب ادوبنا
ونرجع تاني بتوبة إليك

يا الهنا الصالح شكرا ليك
مهما بنشكر مش هنوفيك
دي مراحمك جيل ورا جيل
وامانتك ثابته وما بتزول
أعمالك تشهد لك وتقول
يارب ملكش مثيـــــــــل
