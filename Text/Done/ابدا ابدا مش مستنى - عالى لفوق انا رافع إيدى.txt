عالى لفوق انا رافع إيدى
عندك عزى ملكى وسيدى
و بعز أنا مش عاوز حاجة
إن كانت مش راح ترضيك

أبداً أبداً .. و لا يغنينى
و لا يشبع قلبى و يروينى
و لا يملا عينىّ ويكفينى
غير بس اللى تجود بيه إيديك

رافع إيدى بفرحة وبعلن
أنت ياصاحب الوعد بتضمن
انك تصنع للى فعلاً
حط رجاء أيامه فيك

أبداً أبداً .. مش مستنى
حد من الدنيا يطمنى
أو مسنود على غيرك لكن
سندى هيكون كله عليك

رافع إيدى بفخر وبهتف
طاير زى النسر برفرف
عالى .. عالى ومليان قوة
أنت أمين و أنا بشهد ليك

أبداً أبداً .. مش متساب
وحدى هنا فى دنيا الأتعاب
مليان قلبى سلام من وعدك
رب المجد بذاته حاميك
