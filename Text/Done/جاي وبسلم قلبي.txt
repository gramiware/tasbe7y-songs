جاي و بسلم قلبي يا ربي
تارك كل أموري إليك
بعلن ثقتي و بعلن حبي
مهما يكون أنا خاضع ليك

ق - أيامي كلها في إيديك
مش خايف من بكره معاك
و المستقبل كله لديك
مضمون فيه الخير وياك

ياللي بتدي القلب تملي
وعد و راحة في الأيام
وعدك لي راح يضمن لي
جود و مراحم ويا سلام

نفسي حاميها بسور من نار
روحك فيّ يا ربي ماليني
ولا راح ممكن يوم احتار
علشان انت اللي بتهديني

ربي بحبك تحلى حياتي
هأقضي أيامي ماسك بيك
كل الحاضر كل الأتي
زي الماضي مضمون فيك
