أؤمن ياسيد فأعني عدم إيماني بيتعبني 
باطلب سلامك يملاني إرحمني وإسند إيماني

دا كل أمر في سلطانك والكل مكشوف قدامك 
مين يا ترى يمنع يدك ومين يقول بعد كلامك
وكل شيء للخير تعمل م اللعنه للبركة تحول 
أبص ليه على غير شخصك هاجي لك انت من الاول

قدام عيوبي وضعف الحب  قدام فسادي وكتر الحرب 
قدام محبه غريبه يارب  جاي لك وباسكب كل القلب 
دي لمسة من إيدك تكفي وكلمة ترسلها بتشفي 
ونظرة حلوه من عينك قوام بترفعني فى ضعفي

هاعيش وعودك مالياني ونور حضورك فى كياني 
وافضل مثبت عيني عليك ماهو انت مصدر إيماني 
برحمتك ربي أذكرني طريق كلامك علمني 
دربني يا الهي في حقك عن كل باطل حولني
