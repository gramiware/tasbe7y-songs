لما الخوف يحاصر كل بيت
لما تحصل الأزمة ونقول ياريت
لما يعلى صوت التهديدات 
لما نفوس بريئة تبقى ذكريات
مافيناش يارب قوة .. والصراخ في القلب جوه
لكن نحوك عينينا

مش هانبطل نصلي مش هانوقف نغني
مد إيدك دول عبيدك .. ربي بيك متمسكين
مش هانبطل نصلي .. مش هانوقف نغني
عارفينك رب عادل .. تجري حكم للمظلومين

مش هانبطل نصلي .. مش هانوقف نغني
إنت قلت إن الكنيسة .. أقوى من باب الجحيم
مش هانبطل نصلي .. مش هانوقف نغني
هانبارك .. وهانغفر .. وهاننسى كل أليم

ياللي معانا حتى في الأتون
وعشان نشيل إسمك الموت يهون
ده أنت ع الصليب دقت الآلام
وفي اليوم الثالث قمت دست الظلام
مجد يارب اسمك .. أعلن يارب حقك
ورينا المعجزات

مش هانبطل نصلي مش هانوقف نغني
مد إيدك دول عبيدك .. ربي بيك متمسكين
مش هانبطل نصلي .. مش هانوقف نغني
عارفينك رب عادل .. تجري حكم للمظلومين

مش هانبطل نصلي .. مش هانوقف نغني
إنت قلت إن الكنيسة .. أقوى من باب الجحيم
مش هانبطل نصلي .. مش هانوقف نغني
هانبارك .. وهانغفر .. وهاننسى كل أليم
